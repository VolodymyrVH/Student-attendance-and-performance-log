# Student-attendance-and-performance-log
# Project work. A project to create a website for creating schedules, viewing attendance statistics, and student performance.

## ВСТУП

У сучасних умовах цифрової трансформації освіти дедалі більшої актуальності набуває автоматизація процесів управління навчальною діяльністю. Зростання кількості студентів, дисциплін, навчальних груп та викладачів створює потребу у створенні зручних програмних рішень, які дозволяють ефективно планувати навчальний процес, вести облік відвідуваності та контролювати рівень успішності студентів.

Традиційні методи формування розкладу занять, обліку відвідуваності та оцінювання студентів, що здійснюються у паперовому вигляді або за допомогою розрізнених електронних таблиць, є трудомісткими, схильними до помилок та не забезпечують оперативного доступу до аналітичної інформації. Це ускладнює управління навчальним процесом, створює додаткове навантаження на викладачів і адміністрацію, а також унеможливлює швидке реагування на зміни чи проблеми, які виникають у процесі навчання.

З метою усунення зазначених недоліків було розроблено застосунок для формування розкладу, перегляду статистики відвідуваності та успішності студентів. Даний програмний продукт призначений для автоматизації ключових процесів навчальної діяльності та забезпечення зручного інтерфейсу для роботи користувачів різних ролей — викладачів, адміністраторів і студентів.

Розробка такого застосунку має практичну цінність, оскільки дозволяє не лише оптимізувати процеси планування та контролю, але й сприяє підвищенню дисципліни серед студентів. Своєчасний доступ до інформації про пропуски та оцінки мотивує студентів до більш відповідального ставлення до навчання, а викладачам дає змогу краще відстежувати динаміку успішності та своєчасно виявляти проблемні моменти.

З технічного погляду, застосунок може бути реалізований із використанням сучасних технологій програмування та баз даних, що забезпечує стабільність роботи, масштабованість і зручність у користуванні. Залежно від поставлених вимог, програму було реалізовано як веб-застосунок, що дає можливість адаптувати її до конкретних потреб навчального закладу.

Розроблений застосунок може бути інтегрований у внутрішню інформаційну систему навчального закладу або використовуватися як окремий інструмент. Він дозволяє отримувати звіти у зручному форматі (таблиці, графіки), що полегшує аналітичну роботу адміністрації.

Таким чином, створення застосунку для формування розкладу, перегляду статистики відвідуваності та успішності студентів є актуальним завданням, яке відповідає сучасним потребам цифрової освіти.

 
## ПОСТАНОВКА ЗАДАЧІ

Метою розробки є створенням веб-застосунку, який буде дозволяти викладачам, студентам і адміністрації навчального закладу зручно вести, переглядати та аналізувати інформацію про відвідування занять та успішність студентів у реальному часі. Додаток має забезпечити зручну та швидку взаємодію з користувачем, а також автоматизувати процеси обліку успішності, відвідуваності та формування аналітичних рекомендацій на основі історії навчання студента. Завдання, які необхідно виконати для досягнення поставленої мети:

1)	розробка структури бази даних: проектування реляційної бази даних для зберігання інформації про успішності та відмітки студентів або учнів, розклади занять. Реалізація таблиць для зберігання необхідних даних і створення зав’язків між ними; 

2)	розробка архітектури серверної частини: створення серверної частини, що реалізує API для обробки запитів користувачів, зберігання та обробку даних та інтеграцію з базою даних;

3)	розробка користувацького інтерфейсу: створення інтуїтивно зрозумілого та зручного інтерфейсу, що дозволяє користувачу легко взаємодіяти з функціями платформи, такими як перегляд навчальних занять, списків студентів, списки оцінок та присутності.


## ОСНОВНА ЧАСТИН

###	Функціональність Backend
Розглянемо функціональність серверної частини проєкту. 
1. API для взаємодії з користувачами.
Реалізовано набір функцій для роботи з користувачами: додавання, редагування, видалення, а також управління групами та предметами. API дозволяє адміністраторам керувати усіма даними системи, а викладачам — взаємодіяти зі своїми предметами та студентами.

2. Аутентифікація та авторизація. 
Впроваджено механізм перевірки прав доступу користувачів на основі їх ролі (адміністратор, викладач, студент). Авторизація дозволяє гарантувати, що тільки авторизовані користувачі можуть виконувати певні дії, а сервер зберігає логін і пароль лише у захищеній базі даних.

3. Управління навчальним процесом.
Серверна частина забезпечує:
 -	створення та редагування уроків із зазначенням предмета, групи, викладача, часу, кімнати та теми;
 -	відмітку присутності студентів на заняттях;
 -	виставлення, редагування та видалення оцінок;
 -	контроль над розкладом та предметами, включно з асоціацією вчителів та груп до предметів.

4. Безпека та цілісність даних.
В базі даних реалізовані зовнішні ключі та обмеження унікальності для забезпечення зв’язності та уникнення дублювання записів. Це дозволяє підтримувати коректність даних при видаленні або зміні користувачів, груп та уроків.


###	Опис бази даних
База даних слугує основою для збереження інформації, необхідної для роботи платформи. Вона містить дані про користувачів, предмети, уроки, оцінки, групи та успішність студентів. Система побудована на реляційній моделі, де дані організовані у таблицях зі встановленням зв’язків між ними за допомогою первинних та зовнішніх ключів. 

Ключовим аспектом є те, що кожен об'єкт, наприклад уроки або користувачі, мають окремі таблиці. Це дозволяє уникати надмірного дублювання інформації, зберігаючи її цілісність. Завдяки зовнішнім ключам забезпечується взаємозв’язок між таблицями, що дає змогу виконувати складні запити для отримання необхідних даних, наприклад, відомостей про оцінки й відвідуваність студента, або розклад і деталі уроків.


###	Таблиці бази даних
В даній проєктній роботі було створено вісім таблиць.
1. users (Користувачі): таблиця зберігає інформацію про користувачів системи, включаючи їхні особисті дані та авторизаційну інформацію.
Поля:
- ‘id’ – унікальний ідентифікатор користувача;
- ‘full_name’ – повне ім’я користувача; 
- ‘password’ – зашифрований пароль;
- ‘role’ – роль користувача (адміністратор, викладач, студент);
- ‘group_id’ – унікальний ідентифікатор групи в якій буде знаходитися користувач.

2. groups (Групи): таблиця зберігає інформацію про групу.
Поля:
- ‘id’ – унікальний ідентифікатор групи;
- ‘group_name’ – назва групи; 
- ‘currator_id’ – зовнішній ключ, що зв’язує групу з таблицею ‘users’. Ідентифікатор користувача, який буде керувати групою.

3. subjects (Предмети): таблиця зберігає інформацію про предмет.
Поля:
- ‘id’ – унікальний ідентифікатор предмета;
- ‘subject_name’ – назва предмета; 

4. lessons (Заняття): таблиця зберігає інформацію про заняття, включаючи хто буде їх вести, де буде відбуватися і коли.
Поля:
- ‘id’ – унікальний ідентифікатор користувача;
- ‘subject_id’ – зовнішній ключ, що зв’язує заняття з таблицею 'subjects'. Ідентифікатор предмета за яким буде вестися заняття; 
- ‘teacher_id’ – зовнішній ключ, що зв’язує заняття з таблицею ‘users’. Ідентифікатор користувача з роллю «Вчителя»;
- ‘lesson_date’ – дати коли буде проходити заняття;
- ‘time’ – час коли буде проходити заняття;
- ‘room’ – кімната в якій буде проходити заняття;
- ‘topic’ – тема заняття;
- ‘type’ – вид заняття (лекція, практика, лабораторна робота.

5. attendance (Відвідуваність): таблиця зберігає інформацію про відвідуваність користувача занять.
Поля:
- ‘id’ – унікальний ідентифікатор користувача;
- ‘lesson_id’ – зовнішній ключ, що зв’язує відвідуваність з таблицю ‘lessons’. Ідентифікатор заняття за яким буде відстежуватися присутність; 
- ‘student_id’ – зовнішній ключ, що зв’язує відвідуваність з таблицею ‘users’. Ідентифікатор користувача за яким буде відстежуватися присутність;
- ‘status’ – статус присутності користувача (присутній, відсутній).

6. grades (Оцінки): таблиця зберігає інформацію про оцінки користувача певного предмета.
Поля:
- ‘id’ – унікальний ідентифікатор користувача;
- ‘student_id’ – зовнішній ключ, що зв’язує оцінку з таблицею ‘users’. Ідентифікатор користувача за яким буде виставлена оцінка;
- ‘subject_id’ – зовнішній ключ, що зв’язує оцінку з таблицею 'subjects'. Ідентифікатор предмета за яким буде виставлена оцінка; 
- ‘grade’ – оцінка користувача;
- ‘date’ – дата коли була виставлена оцінка.

7. subject_teachers (Предмети та викладачі): таблиця зберігає зв’язок між викладачами та предметами, які вони викладають. Це дозволяє призначати кількох викладачів на один предмет або одного викладача на кілька предметів.
Поля:
- ‘id’ – унікальний ідентифікатор користувача;
- ‘subject_id’ – зовнішній ключ, що посилається на таблицю ‘subjects’. Визначає, який саме предмет викладається; 
- ‘teacher_id’ – зовнішній ключ, що посилається на таблицю ‘users’. Ідентифікує викладача, який закріплений за предметом.

8. lesson_group (Зв’язок занять із групами): таблиця використовується для встановлення зв’язку між конкретним заняттям і групами студентів, які його відвідують. Це дозволяє одному заняттю бути призначеним одразу кільком групам (наприклад, лекції для кількох груп).
Поля:
- ‘id’ – унікальний ідентифікатор користувача;
- ‘lesson_id’ – зовнішній ключ, що посилається на таблицю ‘lessons’. Вказує, яке саме заняття проводиться;
- ‘group_id’ – зовнішній ключ, що посилається на таблицю ‘groups’. Визначає, яка група відвідує дане заняття;

діаграма...

#	Технології та інструменти
#	Опис API
